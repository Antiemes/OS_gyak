# ZH 2023.10.30.

Készítsen shell scriptet ZH.sh néven. A fájlt lássa el futási joggal.

## Kettes szint

A program kérjen be három paramétert. Eltérő mennyiségű paraméter esetén adjon hibajelzést és lépjen ki. Mindegyik paraméter egy-egy fájl neve. A program írja ki, hogy melyik fájlnak ki a tulajdonosa. Csak a fájl nevét és tulajdonosát írja ki, más információt ne! A fájlok meglétét nem kell ellenőrizni.

## Plusz egy jegy (A)

A program minden esetben ellenőrizze a keresett fájlok meglétét. A hiányzó fájlokról tájékoztassa a felhasználót.

## Plusz egy jegy (B)

A program ne csak három, hanem tetszőlegesen sok bemenetet kezeljen.

## Plusz egy jegy (C)

A program számolja össze és írja ki, hogy hány fájlt talált meg és hányat nem.

## Plusz egy jegy (D)

Oldja meg, hogy a program az (egyébként billenyűzetről vett) bemeneteket fájlból tudja venni. Fedjen le minél több esetet!

## Plusz egy jegy (E)

A program írja ki, hogy melyik tulajdonoshoz tartozik a legtöbb fájl.

## Plusz egy jegy (F)

A program dolgozzon fel egy parancssori paramétert is, ami egy felhasználó neve. A program írja ki, hogy mely fájlok tartoznak az így megadott felhasználóhoz és melyek nem.
